Raktár
A megrendelő a rendszerben leadhatja az áru megrendelését, megadva a kívánt
termékeket és mennyiségeket. A leadott megrendelés szükség esetén módosítható,
például a darabszám vagy a termék típusának változása esetén. A rendszer a
megrendelés leadása után 24 órával lezárja a megrendelést, utána már nem
módosítható. A megrendelések leadása után a megrendelő számára elérhető a
megrendelések megtekintése, ahol nyomon követheti az aktuális rendelései állapotát. A
rendszer lehetőséget biztosít a megrendelő számára hogy visszajelezzen az árú
megérkezéséről és ha bármilyen probléma adódik a megrendeléssel akkor a felhasználó
reklamációt indíthat. A rendszer a megrendelők számára biztosítja a személyes adatok,
például telefonszám és e-mail cím módosításának lehetőségét, hogy mindig naprakész
információkat tartalmazzon a rendszer.
A beszállító szerepe a megrendelt áruk szállítása a raktárba. A rendszerben megnézheti a
szállítandó termékeket, az áruszállítási űrlap kitöltésével adhatja meg a szállítással
kapcsolatos adatokat, például a várható szállítási időpontot és a szállítandó termékeket.
A fuvarozók a rendszerben nyomon követhetik a fuvarok állapotát, és a megrendeléshez
hozzájuk rendelt áruk szállításával kapcsolatos feladatokat végezhetik el. Szükség esetén
módosíthatják a fuvar állapotát, például amikor a szállítás elindult vagy befejeződött.
A raktárosok fő feladata a beérkezett áruk kezelése. Amikor az áru megérkezik a raktárba,
a raktáros hozzárendeli azt a megfelelő tárhelyhez. Ezen túlmenően a raktárosok
felelősek az áru kiadásának jelzéséért is, amikor az áru elhagyja a raktárt. A raktárosok
szintén megtekinthetik a rendszerben a megrendeléseket, és hozzá tudnak rendelni egy
fuvarozót a megrendeléshez, biztosítva ezzel a logisztikai folyamatok zökkenőmentes
működését.
Nemfunkcionális követelmények:
A rendszernek nagy teljesítményt kell nyújtania, hogy a felhasználók (megrendelők,
beszállítók, fuvarozók, raktárosok) gyorsan és hatékonyan használhassák a különböző
funkciókat. Fontos, hogy a rendszer egyszerű és könnyen érthető felhasználói felülettel
rendelkezzen, így a felhasználók minimális képzéssel is el tudják látni a feladataikat.
Mivel a raktárkészlet kezelése kritikus üzleti folyamat, a rendszernek magas
rendelkezésre állással kell működnie, minimális karbantartási idővel és kimaradással. A
rendszernek biztonságosnak kell lennie, biztosítva a személyes adatok és a
raktárkészlettel kapcsolatos információk védelmét. A rendszernek adatvédelmi
szabályoknak megfelelően kell kezelnie a felhasználói adatokat, biztosítva a magánélet
tiszteletben tartását és az adatok bizalmasságát.A rendszernek skálázhatónak kell lennie, hogy kezelni tudja a változó terhelést,
különösen a megnövekedett rendelések időszakaiban. Hibatűrő képessége is kiemelten
fontos, a rendszernek képesnek kell lennie az esetleges hibák kezelésére és az adatok
biztonságának megőrzésére hálózati vagy rendszerhibák esetén. Emellett
kompatibilisnek kell lennie különböző platformokkal és eszközökkel, beleértve az asztali
és mobil eszközöket, hogy a felhasználók bárhonnan hozzáférhessenek a rendszerhez.
Az adatbázis-kezelésnek hatékonynak és gyorsnak kell lennie, hogy támogassa az áruk
nyilvántartását, a megrendelések feldolgozását és az állapotjelentések frissítését.
Összességében a Raktár rendszer célja a raktárkészlet hatékony és biztonságos kezelése,
a szállítási folyamatok optimalizálása, valamint a felhasználók közötti zökkenőmentes
kommunikáció biztosítása a rendelési, szállítási és raktározási folyamat során.